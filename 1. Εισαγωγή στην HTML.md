# Εισαγωγή στην HTML
## Τί είναι το World Wide Web (WWW);
Το World Wide Web ή www είναι ένα παγκόσμιο δίκτυο κεντρικών υπολογιστών (servers) οι οποίοι περιέχουν πληροφορίες σε ψηφιακή μορφή. Αυτές οι πληροφορίες για να διαβαστούν χρησιμοποιούν το πρωτόκολλο επικοινωνίας HTTP (Hyper Text Transfer Protocol). 

[![IMAGE ALT TEXT HERE](https://img.youtube.com/vi/qz0aGYrrlhU/0.jpg)](https://www.youtube.com/watch?v=qz0aGYrrlhU)

To web είναι μια υπηρεσία του Ίντερνετ που περιέχει ηλεκτρονικά έγγραφα στους κεντρικούς υπολογιστές (web servers). Αυτά τα ηλεκτρονικά έγγραφα που βρίσκονται στος web servers ονομάζονται ιστοσελίδες. Για την λήψη των ιστοσελίδων οι χρήστες χρησιμοποιούν τους φυλλομετρητές (web browsers) για να συνδεθούν στον web server που έχει αποθηκευμένη την ιστοσελίδα.

<br>

## Τί είναι HTML
HTML είναι η γλώσσα σήμανσης (markup language) η οποία χρησιμοποιείται για την δημιουργία ιστοσελίδων. Πρόκειται για το βασικό συστατικό στησίματος μιας ιστοσελίδας. 

* Τα αρχικά HTML σημαίνουν Hyper Text Markup Language.
* Με την HTML στήνουμε μια ιστοσελίδα (μορφοποίηση-formating ηλεκτρονικών κειμένων)
* Χρησιμοποιούμε στοιχεία-εντολές της HTML για να στήσουμε μια ιστοσελίδα. Αυτά τα στοιχεία είναι τα tags 
* Με τα HTML tags δημιουργούμε επικεφαλίδες, παραγράφους, πίνακες κλπ.
* Οι web browsers όπως ο Firefox, Chrome, IE, δεν εμφανίζουν τα HTML tags, αλλά αποκωδικοποιούν την HTML και εμφανίζουν την ιστοσελίδα στην οθόνη του Η/Υ μας.
* Η HTML έχει σχεδιαστεί με σκοπό την αναμετάδοση πληροφορίας μέσω του Διαδικτύου.
* Η HTML δημιουργήθηκε από τον Berners-Lee το 1991. Με τα χρόνια εξελίχθηκε : HTML (1991), HTML 2.0 (1995), HTML 3.2 (1997), HTML 4.01 (1999), XHTML (2000), HTML5 (2014)

Μια απλή HTML ιστοσελίδα έχει την εξής μορφή:

```html
<!DOCTYPE html>
<html>
<head>
    <title>Page Title</title>
</head>
<body>

    <h1>My First Heading</h1>
    <p>My first paragraph.</p>

</body>
</html>
```

<br>

## Αρχεία HTML
Τα αρχεία τα οποία περιέχουν κώδικα HTML έχουν συνήθως κατάληξη .html ή .htm. Τα αρχεία αυτά περιέχουν χαρακτήρες ASCII και μπορούν να δημιουργηθούν σε έναν οποιοδήποτε επεξεργαστή κειμένου ASCII (editor), όπως ο vi και ο emacs, το notepad κλπ. Υπάρχουν επίσης πληθώρα WYSIWYG (What You See Is What You Get) εργαλείων συγγραφής HTML σε περιβάλλοντα Windows, UNIX και Apple, όπως FrontPage, HotMetal, NetObject Fusion, Net, DreamWeaver, κ.ά.

Προκειμένου να δημιουργήσει κάποιος μια ιστοσελίδα, είναι απαραίτητη η καλή γνώση των προδιαγραφών HTML, παράλληλα με τη χρήση κάποιου ισχυρού εργαλείου συγγραφής εφαρμογών HTML.

Ο έλεγχος ενός αρχείου HTML μπορεί να γίνει «τοπικά» με τη χρήση φυλλομετρητή ιστού (web browser).

<br>

## HTML Editors
Για να δημιουργήσουμε την ιστοσελίδα μας, χρειαζόμαστε έναν κειμενογράφο για να γράψουμε τον κώδικα στην HTML. Οι κειμενογράφοι είναι προγράμματα που γράφουμε τον HTML κώδικα και στην συνέχεια για να δούμε το αποτέλεσμα φορτώνουμε σε κάποιον web browser (firefox, chrome, κλπ.) το αρχείο html που έχουμε δημιουργήσει. Υπάρχουν πολλοί κειμενογράφοι, ο πιο απλός είναι το notepad των windows. Αλλά είναι πολύ απλός και δεν είναι εξειδικευμένος για να γράφουμε κώδικες. Παρακάτω σας προτείνουμε ορισμένους από τους πιο γνωστούς κειμενογράφους. Κατεβάστε τους, δοκιμάστε τους και επιλέξτε αυτόν που σας ταιριάζει.

* Brackets - https://brackets.io/
* Sublime Text3 - https://www.sublimetext.com/
* Notepad++ - https://notepad-plus-plus.org/
* Komodo Edit - https://www.activestate.com/products/komodo-ide/downloads/edit/
* Atom - https://atom.io/

### Τί να αποφύγετε
Γενικότερα να μην επιχειρήσετε να γράψετε κώδικα σε κειμενογράφους όπως το MS Word, Wordpad κλπ. γιατί δεν θα λειτουργήσει.Να χρησιμοποιείτε κειμενογράφους που είναι δημιουργήμένοι για αυτό τον σκοπό όπως αυτοί που αναφέρθηκαν πιο πάνω. 

<br>

## Web Browsers - Φυλλομετρητές
Ο σκοπός των web browsers (Firefox, Chrome, IE, Safari) είναι να διαβάζουν κείμενα HTML και να τα εμφανίζουν στο παράθυρο του web browser ως ιστοσελίδες.

Οι web browsers δεν εμφανίζουν τα HTML tags, αλλά τα διαβάζουν με σκοπό να εμφανίζουν την ιστοσελίδα στην οθόνη του Η/Υ. 

Για αυτό τον λόγο, όταν θέλουμε να τεστάρουμε τον κώδικά μας, θα ανοίγουμε το αρχείο html σε κάποιον web browser της επιλογής μας.

![chrome](https://user-images.githubusercontent.com/774348/112885159-13d59700-90d9-11eb-9a8f-10a616535221.PNG)


<br>

## Τα μέρη ενός URL
Μια πλήρη Διεύθυνση έχει την παρακάτω σύνταξη:

```πρωτόκολλο://host.domain:port/διαδρομή/όνομα αρχείου``` π.χ. ```https://openlab.gr:80/home/index.php ```

`Πρωτόκολλο:` ορίζει το πρωτόκολλο μεταφοράς του αρχείου. Το πιο συνηθισμένο είναι το http (Hyper Text Transfer Protocol ).

`Host:` το καθορισμένο host για το πρωτόκολλο http είναι το www.

`Domain:` ορίζει το όνομα του Domain Name, πχ. openlab.gr, in.gr, disabled.gr

`Port:` ορίζει τον αριθμό της πόρτας του server από τον οποίον διαβάζουμε το αρχείο. Συνήθως παραλείπεται από το URL. Η προκαθορισμένη πόρτα για το πρωτόκολλο http είναι η 80.

`Διαδρομή:` ορίζει την διαδρομή που βρίσκεται το αρχείο στον server. Όταν παραλείπουμε την διαδρομή, τότε το αρχείο πρέπει να είναι στο root directory του website (πχ. http://www.openlab.gr/index.html, το αρχείο index.html βρίσκεται στο root directory του server).

`Όνομα αρχείου:` ορίζει το όνομα αρχείου. Σε περίπτωση που αυτό λείπει (πχ. http://www.openlab.gr), τότε ο browser ψάχνει για τα αρχεία index.asp ή index.php ή index.html (ανάλογα με τις ρυθμίσεις του server).

Στην διευθύνση ```http://www.openlab.gr:80/mathimata/html/urls.html```, το http είναι το πρωτόκολλο μεταφοράς του αρχείου urls.html στον client, το www είναι το host, το openlab.gr είναι το Domain Name, το :80 είναι η πόρτα του server από όπου θα συνδεθεί ο client ώστε να διαβάσει το αρχείο urls.html, το mathimata/html/ είναι η διαδρομή του αρχείου στον server και το urls.html είναι το αρχείο που θα διαβάσει ο browser του client.






## Ετικέτες / Tags

Όπως είδαμε στον παραπάνω κώδικα η HTML για να μορφοποιήσει ένα κείμενο χρησιμοποιεί τα tags, στα Ελληνικά λέγονται ετικέτες. Οι ετικέτες έχουν την μορφή <etiketa> </etiketa> και αποτελούνται από τις ετικέτες έναρξης και τερματισμού. Οτιδήποτε περικλύεται εντός της ετικέτας τότε παίρνει τα αντίστοιχα χαρακτηριστικά. 

Οι ετικέτες εμφανίζονται κατά ζεύγη. Για ορισμένες ετικέτες, το δεύτερο μέλος του ζεύγους μπορεί να παραλειφθεί. Καλό είναι οι ετικέτες να γράφονται με πεζά γράμματα.

Τα HTML tags περικλείονται εντός των συμβόλων < >. Για παράδειγμα:

```
<ΟΝΟΜΑ TAG> ΠΕΡΙΕΧΟΜΕΝΟ </ONOMA TAG>
```

* Συνήθως τα HTML tags είναι σε ζεύγη όπως π.χ. Το `<p>` και `</p>`.
* Το πρώτο tag του ζεύγους είναι η ετικέτα εκκίνησης `<p>` ενώ το δεύτερο tag είναι το `</p>` είναι η ετικέτα τερματισμού. Οτιδήποτε βρίσκεται εντός των ετικετών (tags) αποτελεί το περιεχόμενο της παραγράφου.
* Η ετικέτα τερματισμού ξεχωρίζει απο την ετικέτα εκκίνησης επειδή περιέχεται μια κάθετος: `</p>`.




Για παράδειγμα η ετικέτα `<b>` (συντομογραφία του bold) εμφανίζει τα γράμματα πιο έντονα. Συγκεκριμένα αν γράψω τον κώδικα HTML:

```html
This text <b>is bold!</b>
```

Τότε οι λέξεις "**is bold!**" θα εμφανιστούν bold σε σχέση με τις υπόλοιπες λέξεις του κειμένου μας.

Υπάρχουν πολλές ετικέτες στην HTML τις οποίες θα δούμε με την σειρά παρακάτω. Προς το παρόν θα δούμε τις βασικές ετικέτες που χρειαζόμαστε για να στήσουμε μια απλή ιστοσελίδα. Θα υλοποιήσουμε μια ιστοσελίδα που θα εμφανίζουμε ένα απλό μήνυμα στην οθόνη μας.

Παρακάτω ακολουθεί ένα παράδειγμα μιας απλής ιστοσελίδας. Το γενικό στήσιμο μιας απλής ιστοσελίδας είναι κάπως έτσι. Πάμε να δούμε αναλυτικότερα την σημασία των συγκεκριμένων ετικετών.

```html
<!DOCTYPE html>
<html>
<head>
    <title>Page Title</title>
</head>
<body>

    <h1>This is a heading</h1>
    <p>Document content <b>goes here</b>....</p>

</body>
</html>
```

Όταν εκτελέσουμε τον παραπάνω κώδικα σε κάποιον web browser της επιλογής μας θα εμφανιστεί η παρακάτω ιστοσελίδα:

|Αποτέλεσμα|
:-------------------------:|
![Image1](https://openlab.gr/images/html/heading.png)|

Όπως παρατηρείτε στον παραπάνω κώδικα, μπορούμε να εισάγουμε μια ετικέτα μέσα σε μία άλλη ετικέτα. Για παράδειγμα το `<p>Document content <b>goes here</b></p>`. Μέσα στην παράγραφο `<p>` υπάρχει η ετικέτα `<b>` που εμφανίζει κάποιες λέξεις της παραγράφου με έντονους χαρακτήρες. Παρακάτω θα δείτε μια μικρή αναφορά στις πιο σημαντικές ετικέτες της HTML. 

<br>

```<!DOCTYPE...>```
<br>
Ορίζει τον τύπο περιεχομένου και την έκδοση HTML που χρησιμοποιεί η ιστοσελίδα μας. Το γράφουμε μόνο μια φορά στην αρχή του κώδικα της HTML ιστοσελίδας μας πριν από οποιοδήποτε άλλη ετικέτα.

```<html>```
<br>
Αυτή είναι η κύρια ετικέτα και περικλύει όλη την HTML ιστοσελίδα μας. Εντός του `<html>` tag θα γράψουμε τις εντολές για να στηθεί η ιστοσελίδα μας.

```<head>```
<br>
Περιέχει πληροφορίες σχετικά με την ιστοσελίδα μας. Ο,τι δηλώνεται στο `<head>`, δεν εμφανίζεται στην οθόνη του web browser.
Εντός της `<head>` ορίζουμε άλλες ετικέτες οι οποίες είναι χρήσιμες για την λειτουργία της ιστοσελίδας μας. Για παράδειγμα εντός της `<head>` τοποθετούμε την ετικέτα `<title> </title>` που ορίζουμε τον τίτλο της ιστοσελίδας μας. Υπάρχουν και άλλες ετικέτες που ορίζουμε εντός της `<head>` τις οποίες θα δούμε αναλυτικότερα παρακάτω.
    
```<title>```
<br>
Ορίζεται εντός της ετικέτας `<head>` και ορίζουμε τον τίτλο της ιστοσελίδας μας. Ο τίτλος που θα δηλώσουμε θα εμφανίζεται στο tab του web browser.
    
    
```<body>```
<br>
Οτιδήποτε γράψουμε μέσα στην `<body>` θα εμφανιστεί στον web browser. Στην ετικέτα `<body>` τοποθετούμε ετικέτες που μορφοποιούν την ιστοσελίδα μας. Τέτοιες ετικέτες είναι οι `<h1>`, `<div>`, `<p>` κλπ. Θα τις δούμε αναλυτικότερα παρακάτω.
    
```<h1>```
<br>
Αυτή η ετικέτα ορίζει το μέγεθος της επικεφαλίδας. Η `<h1>` είναι το μεγαλύτερο μέγεθος.

```<p>```
<br>
Η ετικέτα `<p>` όπως paragraph, ορίζει παραγράφους στην ιστοσελίδα μας. 

```<b>```
<br>
Κάνει έντονους τους χαρακτήρες στο κείμενο, τους κάνει bold.

```<u>```
<br>
Το `<u>` είναι η συντόμευση της underline και υπογραμμίζει τις λέξεις που περιέχει η συγκεκριμένη ετικέτα.
    
```<i>```
<br>
Το `<i>` εμφανίζει πλαγιαστές τις λέξεις που περιβάλλει. Συγκεκριμένα τις εμφανίζει ως italics.

<br>

Παρακάτω θα δούμε ένα ακόμα παράδειγμα HTML ιστοσελίδας και θα εξηγήσουμε τις ετικέτες αναλυτικότερα:

```html
1. <!DOCTYPE html>
2. <html>
3.  <head>
4.    <meta charset="UTF-8">
5.    <title>Μία απλή Ιστοσελίδα</title>
6.  </head>
7. 
8.  <body>
9.  <h1>Η Πρώτη μας Ιστοσελίδα!</h1>
10. <p>Αυτή η ιστοσελίδα είναι εξαιρετικά απλή. Περιλαμβάνει μία επικεφαλίδακαι και  
11.   μία παράγραφο.</p>
12.
13.
14. <!-- Εδώ μπορεί να γραφεί οποιοδήποτε σχόλιο το οποίο δεν θα εμφανιστεί στην
15. ιστοισελίδα. -->
16. </body>
17. </html>
```

**Γραμμή 1:** Η ετικέτα `<!DOCTYPE html>` δηλώνει ότι οι εντολές που ακολουθούν είναι σε HTML5. <br>
**Γραμμή 4:** Η ετικέτα `<meta charset=”UTF-8″>` δηλώνει την κωδικοποίηση του κειμένου. Σχεδόν πάντα πρέπει να χρησιμοποιείται η UTF-8. <br>
**Γραμμή 14:** Τα σχόλια συνήθως μπαίνουν για να επεξηγήσουν τμήματα του κώδικα. <br>

<br>

> Για να μάθετε HTML, θα πρέπει να δείτε και άλλες ετικέτες οι οποίες θα σας βοηθήσουν να μορφοποιήσετε τις ιστοσελίδες σας όπως εσείς επιθυμείτε. Η εκμάθηση της HTML είναι εύκολη και ευχάριστη. Αυτό θα το διαπιστώσετε οι ίδιοι παρακάτω.

<br>

## Editors
Για να γράψουμε ένα πρόγραμμα χρειαζόμαστε έναν κειμενογράφο ο οποίος θα μας βοηθήσει να κατασκευάσουμε την ιστοσελίδα μας. Μπορούμε να χρησιμοποιήσουμε οποιονδήποτε κειμενογράφο αρκεί να είναι σε απλό κείμενο (plain text).  Plain text εννοούμε  τους χαρακτήρες σε ένα κειμενογράφο οι οποίοι δεν επιδέχονται μορφοποίησης όπως π.χ. Bold, επικεφαλίδες κλπ. Είναι απλό κείμενο. 

Τέτοιοι κειμενογράφοι είναι για παράδειγμα το γνωστό σε όλους μας notepad για MS Windows και TextEdit για Mac. 

Βέβαια, μπορούμε να χρησιμοποιήσουμε και επαγγελματικά εργαλεία για την κατασκευή της ιστοσελίδας μας, αλλά χάριν ευκολίας θα χρησιμοποιήσουμε τους απλούς κειμενογράφους notepad και textEdit. Η χρησιμοποίηση απλών κειμενογράφων είναι καλή πρακτική για να μάθουμε τα βασικά ως προς την κατασκευή ιστοσελίδων. 

<br>

## Η πρώτη μας ιστοσελίδα σε 4 απλά βήματα

### Βήμα 1: Ανοίξτε τον editor 

<br>

#### Notepad για MS Windows

* Windows 8: Ανοίξτε το  Start Screen (Το σύμβολο παραθύρου κάτω αριστερά της οθόνης σας). Πληκτρολογήστε απλώς Notepad.
* Windows 7 ή προηγούμενες εκδόσεις: Ανοίξτε  `Start > Programs > Accessories > Notepad`

<br>

#### textEdit για Μac

Ανοίξτε στο  `Finder > Applications > TextEdit`

Επίσης, αλλάξτε κάποιες ρυθμίσεις ώστε να σώσετε σωστά τα αρχεία της html. Στα `Preferences > Format > επιλέξτε "Plain Text"`

Στη συνέχεια κάτω απο το "Open and Save", επιλέξτε τσεκάρωντας το κουτάκι `"Ignore rich text commands in HTML files"`.

Στη συνέχεια ανοίξτε ένα νέο κείμενο για να γράψετε τον κώδικά σας.

<br>

### Βήμα 2: Ας γράψουμε λίγη HTML
Πληκτρολογήστε ή αντιγράψτε τον παρακάτω κώδικα HTML στον κειμενογράφο που χρησιμοποιείτε π.χ. notepad:

```html
<!DOCTYPE html>
<html>
<body>

<h1>My First Heading</h1>

<p>My first paragraph.</p>

</body>
</html>
```
<br>

![notepad](https://user-images.githubusercontent.com/774348/112893309-2b198200-90e3-11eb-9b26-5fdf4b3ed59d.PNG)

<br>

### Βήμα 3: Σώστε την HTML σελίδα σας
Σώστε το αρχείο στον υπολογιστή σας. Επιλέξτε `Αρχείο > Αποθήκευση ως` στο μενού του Notepad.

Ονομάστε το αρχείο ως `index.html` και δηλώστε εκεί που γράφει κωδικοποίηση το UTF-8 (η οποία είναι η προτιμώμενη κωδικοποίηση για HTML αρχεία).

![saveas](https://user-images.githubusercontent.com/774348/112893334-340a5380-90e3-11eb-9c5e-c1eeed75d96d.PNG)

<br>

> Σημείωση: Μπορείτε είτε να ονομάσετε το αρχείο με επέκταση .htm ή .html καθώς είναι ακριβώς το ίδιο. 

<br>

### Βήμα 4: Προβολή της ιστοσελίδας στον web browser.

Ανοίξτε το αρχείο HTML που σώσατε πριν. Επιλέξτε τον web browser της προτίμησής σας (Firefox, Chrome, Safari, IE κλπ.) και δείτε την ιστοσελίδα σας. Για να την δείτε τη σελίδα κάντε διπλό κλικ στο αρχείο με όνομα index.htm ή πατήστε δεξί κλικ και επιλέξτε “Άνοιγμα με...”

Θα εμφανιστεί το παρακάτω αποτέλεσμα:

![browser](https://user-images.githubusercontent.com/774348/112893350-3a98cb00-90e3-11eb-8778-d84126a9366b.PNG)




<br>

## Η Ιστορία της HTML
Η HTML δημιουργήθηκε από τους Tim Berners-Lee, Robert Cailliau το 1989. Είναι τα αρχικά της Hyper Text Markup Language. Μάλιστα λένε πως όταν ο Tim προσπάθησε να εξηγήσει στον προϊστάμενό του το συγκεκριμένο project, δεν μπορούσε να καταλάβει αυτός τον σκοπό αλλά του έδωσε την άδεια να το υλοποιήσει γιατί φαινόταν πολύ ενθουσιασμένος.

Hypertext σημαίνει οτι η ιστοσελίδα μας περιέχει άλλους υπερσυνδέσμους που μας επιτρέπουν να "πεταγόμαστε" σε διάφορα σημεία εντός της ιστοσελίδας μας, ή από ιστοσελίδα σε ιστοσελίδα εύκολα και γρήγορα.

Διαβάστε περισσότερα: https://el.wikipedia.org/wiki/HTML




<br>

## Εκδόσεις HTML
Από τότε που δημιουργήθηκε η HTML έως και σήμερα, έχουν δημιουργηθεί πολλές εκδόσεις της HTML. Δείτε στον παρακάτω πίνακα ποιές εκδόσεις δημιουργήθηκαν και πότε.


Έκδοση | Έτος
------------ | -------------
HTML | 1991 |
HTML 2.0 | 1995 |
HTML 3.2 | 1997 |
HTML 4.01 | 1999 |
XHTML | 2000 |
HTML5 | 2014 |

